Seattle az Egyesült Államok északnyugati régiójának (Pacific Northwest) legnagyobb városa Washington államban, Puget Sound és a Washington-tó között terül el, 174 km-re délre a kanadai határtól. A város a Seattle-i főegyházmegye érseki székvárosa.
A várost az 1850-es években alapították, nevét a környék legendás indián vezéréről, Seattle törzsfőnökről (Noah Sealth) kapta.
2008-ban lakosainak száma közel 599 000 volt, míg az agglomerációjában mintegy 3,3 millió ember élt. Seattle a régió gazdasági és kulturális központja. Jelenlegi, hivatalos beceneve, az „The Emerald City” („A Smaragdváros”), egy civil szervezet által az 1980-as években erre kiírt pályázat győztes koncepciója, mely a korábbi, nem hivatalos „Jet city” (~„Repülőgépváros”) – mely az itteni székhelyű Boeing repülőgépgyár miatt ragadt rá – becenevet váltotta fel. Seattle lakóit angolul Seattleites-nek nevezik.
A város a grunge és a garage rock zenei stílusok szülőhelye, a Starbucks – a világ legnagyobb kávézólánca – jelenlegi, illetve a Boeing repülőgépgyár korábbi (1916-2001) székhelye. 1999-ben Seattleben ülésezett a WTO, mely ellen azóta is minden idők egyik legnagyobb méretű, legtöbb embert megmozgató és legerőszakosabb anti-globalizációs tüntetése zajlott le.A 2005-ös statisztikák alapján Seattle az Egyesült Államok „legképzettebb” és legirodalmibb városa.


== Éghajlata ==


== Híres seattle-iek ==


=== Személyek ===
Paul Allen – a Microsoft társalapítója, a Seattle Seahawks (NFL) és a Portland Trail Blazers (NBA) sportcsapatok jelenlegi tulajdonosa
Chester Carlson – az elektrofotográfia (ma xerográfia), azaz a ma használatos fénymásolási eljárás feltalálója
Kurt Cobain – A Nirvana együttes volt frontembere
Layne Staley –  Az Alice in Chains volt frontembere
Chris Cornell – A Soundgarden és az Audioslave volt frontembere
Bill Gates – a Microsoft Corporation alapítója, a világ egyik leggazdagabb embere
Jimi Hendrix – amerikai gitáros, énekes, zeneszerző, a valaha élt egyik legnagyobb hatású rockgitáros
Kenny G – zenész (szaxofonista)
Duff McKagan – a Guns N’ Roses egykori és a Velvet Revolver jelenlegei basszusgitárosa
Seattle törzsfőnök – a város névadója, a vidék utolsó indián főnöke
Robert Franklin Stroud – az alcatrazi madárember
Jamaszaki Minoru – japán-amerikai építész, többek között a 2001-ben elpusztult World Trade Center tervezője
Macklemore – Eredeti nevén Ben Haggerty amerikai hiphop/rap énekes és zenész
Jinkx Monsoon- Rupaul's drag race 5. évadájnak győztese
Bruce Lee - Kung-Fu mester stílus és iskola alapító filmszínész, eltemetve.
Brandon Lee - Bruce Lee fia, filmszínész, eltemetve édesapja mellett.


=== Csoportok ===
Pearl Jam - amerikai rockegyüttes


=== Kitalált személyek, csoportok ===
A Grace klinika - a híres sorozat ebben a városban játszódik. Részenként akár percekig is mutatva a város szépségeit.
Sötét angyal - a népszerű sci-fi sorozat ebben a városban játszódik 2019-ben.
A dumagép - a vígjátéksorozat is itt játszódik.
Azok a csodálatos Baker fiúk - a film a városban játszódik, külső jeleneteit ott forgatták.
Twin Peaks - a kultuszsorozat egy Seattle-höz közeli városkában játszódik, Twin Peaks-ben.
iCarly - a népszerű tinisorozat története szerint a szereplők ebben a városban élnek.
A szürke ötven árnyalata - a trilógia nagy része ebben a városban játszódik, a főszereplők itt élnek.
iZombie - a krimi vígjáték sorozat ebben a városban játszódik.
Charmed - a Bűbájos boszorkák 2018-as reboot sorozatának 2. évada is a városban játszódik.


== Látványosságok, nevezetességek ==
Seattle Aquarium
Space Needle


== Városkép ==


== Jegyzetek ==


== További információk ==
USA Travel - Seattle magyarul
Seattle magyar nyelvű útikalauz
Seattle.lap.hu - linkgyűjtemény