St. Petersburg (teljes nevén: Saint Petersburg, becenevén: St. Pete) város Florida nyugati partján, az Egyesült Államokban. Lakossága a 2013-as népszámlálás alapján közel 250 ezer fő volt, ezzel az állam 4. legnépesebb települése.
A város a Mexikói-öbölbe mélyen benyúló félszigeten fekszik, s a nyílt öböltől kisebb szigetek, félszigetek választják el. A kikötőváros jelentős kulturális és gazdasági központ.
A várost egykori farmja helyén John William alapította a 19. század vége felé. Miután felhagyott a földműveléssel, a várostervezés foglalkoztatta. Az orosz nemessel, Peter Demensszel együtt hozták le az új településig az Orange Belt Railroad vasútvonalat. A legenda szerint pénzérme feldobásával döntötték el, ki adjon nevet a városnak, s miután Demens nyert, szülőhelyéről nevezte el a települést.


== Látnivalók ==
Számos érdekességeket tartogat a látogatók számára. Ilyen például a delfin show, a London Wax Museum, a Historical Museum, Fine Art Museum, Salvador Dali Museum. A Sunken Gardens-ben madár és trópusi növény bemutatót tartanak, s a Bush Garden trópusi állat és növényvilágát kis magasvasútról lehet megtekinteni.
St. Petersburgot a Dél vitorlásvárosa néven is szokták emlegetni. Rengeteg vitorlás- és regattafelvonulást, versenyt tartanak itt minden évben.
Az öbölrendszer egykor a spanyolok figyelmét is felkeltette, s a kalózoknak is kedvelt kikötőhelye volt. Erre emlékezve minden évben egy karnevált rendeznek, ahol is a tengeri rablók meglepik a farsangolókat.

Dalí Museum (Dalí munkáiból rendezett kiállítás)
Museum of Fine Arts (Francia impresszionisták alkotásairól ismert Szépművészeti múzeum, továbbá prekolumbián és távol-keleti műtárgyak)
St. Petersburg Museum of History (Történelmi múzeum)
Great Explorations (Gyerekek részére kialakítva)
Florida International Museum (A világ minden tájáról érkező vándorkiállítások anyaga)
Florida Holocaust Museum
Florida Craftsmen Gallery
American Stage
Palladium Community Theater
Parkok (Sunken Gardens, Boyd Nill Nature Trail, Bush Garden, Fort DeSoto, Kopsick Palm Arboretum)


== Jegyzetek ==


== Források ==
Carole Chester: Florida


== További információk ==
St. Petersburg hivatalos honlapja (angolul)
St. Petersburgról az Irány Miamin (magyarul)