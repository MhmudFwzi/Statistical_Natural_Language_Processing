Fokváros (afrikaansul Kaapstad; xhosza nyelven iKapa; angolul Cape Town) a Dél-afrikai Köztársaság törvényhozási fővárosa és második legnépesebb települése, Nyugati Fokföld tartomány székhelye, a dél-afrikai parlament és sok más kormányhivatal otthona. Nevét onnan nyerte, hogy közel fekszik a Jóreménység fokához.


== Földrajz ==


=== Éghajlat ===
Fokváros mediterrán éghajlattal rendelkezik, enyhe tél és száraz, meleg nyár jellemzi. A tél június elejétől augusztus végéig tart, ekkor a gyakori a csapadék és az erős északnyugati szél. Téli hónapokban a városban az átlagos maximum hőmérséklet 18 °C, a minimum 8,5 °C. A nyár december elejétől márciusig tart, meleg és száraz, az átlagos maximum hőmérséklet ekkor 26 °C, a minimum pedig 16 °C.
Az éves csapadékmennyiség 515 milliméter. Késő tavasszal és nyár elején jellemző a városban az erős délkeleti szél.


== Történelem ==

Fokvárost a holland gyarmati ügyintéző, Jan van Riebeeck 1652. április 6-án hozta létre az Asztal-öbölben, a Jóreménység fokától 50 kilométerre északra, élelmiszer-ellátó központként az Európából Kelet-Afrikába, Indiába és Ázsiába tartó hajózási útvonal mentén, a Holland Kelet-indiai Társaság részére, több mint 200 évvel a Szuezi-csatorna 1869-es megnyitása előtt. Ezzel megalapította az első állandó európai települést Dél-Afrikában. Fokváros egyre forgalmasabbá és gazdagabbá vált, mivel  világ tengeri kereskedelmének jelentős részét ma is ez a város bonyolítja. Évente csaknem 13 millió tonna áru landol a dokkjaiban.
1806-ban a britek szerezték meg a területet. 1870 és 1900 között rohamosan fejlődött a város.
1990. február 11-én Nelson Mandela itt mondott beszédet a szabadulása után.
2018-ban akkora szárazság volt a vidéken, hogy vízkorlátozást kellett bevezetni.


== Lakosság ==

Egy 2001-es népszámlálás alapján a városnak 2 893 251 fő a lakossága. Területe, ami 2 499 km²-nyi, nagyobb, mint a Dél-afrikai Köztársaság más metropolisainak területe, vagyis itt kisebb a népsűrűség.
A városban – mint szerte Dél-Afrikában – megoldatlan probléma az AIDS, a magas bűnözés, az analfabetizmus.


== Közlekedés ==
A város több repülőtérrel és kikötővel is rendelkezik. A nemzetközi repülőtér a d. sz. 33,9735°, k. h. 18,6040°-33.9735, 18.604 koordinátákon található.


== Kultúra ==
Fokvárosi Egyetem (UCT)
A Fokföldön letelepedő francia hugenották a 18. század végén – magukkal hozott szőlőtermelő hagyományukkal – a világ egyik híres borvidékét hozták létre. Decemberben és januárban szüretelik a szőlőt ezen a vidéken.


== Turizmus ==
Gyakran a világ legszebb városának nevezik rendkívüli földrajzi adottságairól és környezetéről, ezért is Fokváros a Dél-afrikai Köztársaság legfőbb turisztikai központja.
A város elsősorban a turizmus bevételeiből él, az egész ország legnagyobb turistaforgalmát látja vendégül. A legtöbb turista október és március között érkezik a városba. A város híres kikötőjéről, az Asztal hegyről, a Jóreménység fokáról és a természeti szépségeiről, ezenkívül nevezetes a borkultúrája is.


== Látnivalók ==
Tábla-hegy (Table mountain): A Tábla-hegy és Tábla-öböl elnevezés tulajdonképpen egy téves fordítás következménye. Az angol „table” szó hasonlóan hangzik a magyar „tábla” szóhoz, a jelentése azonban „asztal”, tehát a helyes fordítás szerinti elnevezés „Asztal-hegy” illetve „Asztal-öböl” lenne. A magyar földrajzi irodalomban azonban a Tábla-hegy honosodott meg, és ez a hivatalos magyar elnevezés. A hegy azért kapta ezt az elnevezést, mert a Fokváros fölé szinte függőleges falakkal, 1082 m magasságban emelkedő hegy teteje egy nagy fennsík. Olyan, mint egy asztal lapja.
Jóreménység kastély (Castle of Good Hope, az ország legrégebbi, európaiak által épített épülete).
Victoria and Albert Waterfront (régi kikötő – hangulatos bárok, éttermek, régi óratorony, tengeri akvárium).
Látványosság a város és az óceán közötti öböl is. Ezen kívül számos kisebb öböl is létezik, fehér homokos tengerparttal.
Seals Island
Robben Island
Cape of Good Hope, ill. az ilyen nevű nemzeti park
Kirstenbosch National Botanical Garden
Stellenbosch borvidék
Signal Hill
		
		
		
		
		
		


== A város szülöttei ==
John Maxwell Coetzee, író
Abba Eban, izraeli diplomata
David Harold George, kerékpáros
Ronald Harwood, brit producer
Trevor Immelman, golfos
Richard Rive, író
Deon van der Walt, operaénekes, borász
Aleah Stanbridge, zenész, énekesnő
Heike Langhans, énekesnő
Alice Phoebe Lou (1993 –) dél-afrikai énekesnő


== Városkép ==


== További információk ==
hivatalos oldal
Félrefordítások mindenhonnan


== Jegyzetek ==