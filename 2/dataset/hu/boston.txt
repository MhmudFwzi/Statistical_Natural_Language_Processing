Boston az Amerikai Egyesült Államok Massachusetts államának fővárosa, Új-Anglia legnagyobb, és 1630-as alapításával egyben az USA egyik legrégibb városa is. Közel 400 éves történelme az egyik leggazdagabb és az egyik leginkább egyedi városává is emelte. Gazdasága a felsőoktatásra, kutatásra, egészségügyre, biztosításra és – ezekből kifolyólag elsősorban – a biotechnológiára épül.
Boston és környéke, az ún. Greater Boston – melybe a kül- és elővárosokon kívül Cambridge (A Harvard Egyetem otthona), Quincy (John Adams és John Quincy Adams amerikai elnökök szülőhelye, a Dunkin Donuts és a Howard Johnson's szülővárosa), Newton (számos ismert személyiség egykori vagy jelenlegi lakhelye, a Boston College otthona), valamint Brookline (John F. Kennedy szülővárosa) városokat is magába foglalja – mintegy 4,4 milliós lakosságával az Egyesült Államok 11. legnépesebb ilyen jellegű területe.


== Becenevei ==
Számos beceneve egyben múltját is összefoglalja. A „Város a hegyen” („City on a hill”) a közeli település, Massachusetts Bay Colony puritán kormányzója, John Winthrop adománya, aki Boston alapításakor a jelenések könyvében leírt bibliai „város a hegyen” (feltehetőleg az új Jeruzsálem) leírását szerette volna a valóságba átültetni. Ez egyben Boston eredeti három dombjára is utalás. A „Babváros” („Beantown”) arra a kezdeti tradícióra utal, mikor a város gazdasága még elsősorban az importált melaszból gyártott szárazbab-főzelék készítésére épült. „A világegyetem központja” („The hub of the universe”) az ismert és népszerű amerikai fizikusból lett író, Oliver Wendell Holmes „találmánya”, az amerikai történelemben akkoriban még mindig betöltött központi szerepe (pl: Bostoni teadélután) okán. William Tudor, a város egy prominens lakója, az első amerikai irodalmi folyóirat, a North American Review alapítója adta a városnak, annak a teljes Amerikai Egyesült Államokra gyakorolt kulturális és intellektuális hatásainak elismeréséül, az „Amerika Athénja” („Athens of America”) becenevet. Néha „Puritán városnak” is hívják (Puritan city), utalva arra a tényre, hogy Bostont 400 puritán telepes alapította 1630. november 17-én. A „Szabadság bölcsője” becenevet az amerikai függetlenségi háborúban betöltött központi, vezető szerepe alapján kapta. A XIX. században „A rövidáru városa” néven is emlegették. Mióta a séta népszerűvé vált a környéken, nagyjából azóta viseli az „Amerika sétáló városa” („America's Walking City”) nem hivatalos becenevet is. A város lakója angolul Bostonian.


== Történelme ==
„Azon politikai eseményekben, melyek az egész ország sorsát döntően befolyásolták, és azon emberek gondolkodásának alakításában, akik azon célból jöttek, hogy egy nagy nemzetet teremtsenek, Boston vezető szerepet játszott”

/id. Henry Cabot Lodge, neves helyi politikus, Massachusetts állam korábbi kormányzója/
Bostont 1630. november 17-én, alapították Angliából érkezett puritánok az ottani őslakosok által Shawmut névre keresztelt félszigeten. A félszigetet egy vékony földnyelv kötötte össze a szárazfölddel, mely a Massachusetts-öblöt és a Charles folyó torkolatát választotta el egymástól. Boston első európai telepesei a környéket a Trimountaine névvel illették. Nem sokkal később a lincolnshire-i (Anglia) Bostonból érkezett telepesek átnevezték szülővárosuk után Bostonná. Az első lakosok túlnyomórészt puritánok voltak. Massachusetts Bay Colony akkori kormányzója, John Winthrop, egy népszerű prédikációt tartott, melyben a várost a bibliában leírt „város a hegyenhez” hasonlította, ezzel elültetve a lakosságban azt a hitet, hogy Bostonnak különleges kapcsolata van Istennel. (Winthrop volt az, aki aláírta a Cambridge megállapodást, mely gyakorlatilag a város alapító okirata) A puritán etikett egy hihetetlenül stabil és jól szervezett közösséget teremtett. Alig öt évvel Boston létrehozása után, 1635. április 23-án megalapították a mai USA első állami iskoláját, a Boston Latin Schoolt, egy évre rá, 1636. szeptember 8-án pedig az USA első felsőoktatási intézményét, a Harvard főiskolát, melyből később a Harvard Egyetem lett. A kemény munka, morális becsületesség és az oktatásra helyezett nagy hangsúly azóta is Boston kultúrájának részét képezi. Az 1760-as évekig Boston volt az észak-amerikai gyarmatok legnagyobb, leggazdagabb és legbefolyásosabb városa.

Az 1770-es években a felerősödő Brit törekvések amerikai gyarmataik abszolút irányítására (főleg adóztatással) indíttatta a városiakat az amerikai függetlenségi háború „kirobbantására”. A bostoni mészárlás, a bostoni teadélután, illetve a kezdeti harcok is, ideértve a Lexington és concordi ütközetet, a Bunker Hill-i csatát és Boston ostromát, mind itt történtek. A Lexington és Concord közötti ütközet előtti éjjelen vágtázott Paul Revere az ott tartózkodó amerikai csapatokat figyelmeztetni a (másnap odaérkező) brit csapatokról. A szabadságharc után hamar a világ egyik leggazdagabb kikötővárosává fejlődött, azon okból, hogy földrajzilag Boston az Európához legközelebbi amerikai, nagyméretű kikötőváros – fő exportcikkei ekkor a rum, a hal, a só és a dohány voltak. Szintén ebben a korban kezdtek a régi bostoni családokra úgy tekinteni, mint a nemzet szociális és kulturális elitjére. 1822-ben, Boston városi oklevelet kapott. az 1800-as évek közepére a városi ipar gazdasági értelemben átvette a vezető szerepet a nemzetközi kereskedelemtől. Az 1900-as évek elejéig Boston az ország egyik legnagyobb ipari központja maradt, gépgyártása, ruha és bőripara pedig nemzetközi hírnévnek örvendett. A környéket behálózó számos kisebb-nagyobb folyó lehetővé tette a könnyű szállítást, és kedvezett a malom- és a gyáriparnak is. Később, a még sűrűbb vasúti hálózat csak fokozta a fejlődést. A 19. század közepe és vége között Boston kulturális élete virágkorát élte, ismertté vált kifinomult irodalmi életéről és a művészetek nagylelkű támogatásáról. Szintén ekkor vált az abolicionizmus központjává is.


== Éghajlat ==


== Kultúra ==


=== Múzeumok ===
Concord Museum: a város történetét mutatja be
The Institue of Contemporary Art: kortárs művészetek intézete
Isabella Stewart Gardner Museum
John F. Kennedy Presidential Library and Museum: John F. Kennedy életének bemutatása
Museum of Fine Arts: Szépművészeti Múzeum
Peabody Essex Museum
Museum of Science: tudományos múzeum interaktív kiállításokkal
Boston Children's Museum: gyermekeknek szóló múzeum


== A város szülöttei ==
Edgar Allan Poe
Benjamin Franklin
Mark Wahlberg
Uma Thurman
Donna Summer
Leonard Nimoy


== Testvértelepülések ==
 Strasbourg Franciaország
 Melbourne, Ausztrália


== Panoráma ==


== Képgaléria ==

		
		
		
		
		
		
		
		
		
		
		
		
		
		
		
		


== Irodalom ==
 Boston: A Pictorial Celebration. Sterling Publishing Company, Inc. (2006). ISBN 978-1-4027-1977-6 
Brown, Robin. Boston's Secret Spaces: 50 Hidden Corners In and Around the Hub, 1, Globe Pequot (2009). ISBN 978-0-7627-5062-7 
 City in Time: Boston. Sterling Publishing Company, Inc. (2008). ISBN 978-1-4027-3300-0 
O'Connell, James C.. The Hub's Metropolis: Greater Boston's Development from Railroad Suburbs to Smart Growth. MIT Press (2013). ISBN 978-0-262-01875-3 
O'Connor, Thomas H.. Boston: A to Z. Harvard University Press (2000). ISBN 978-0-674-00310-1 
 Boston's immigrants, 1840–1925. Arcadia Publishing (2000). ISBN 978-0-7524-0921-4 
 Mapping Boston. MIT Press (2001). ISBN 978-0-262-61173-2 
Seasholes, Nancy S.. Gaining Ground: A History of Landmaking in Boston. Cambridge, Massachusetts: MIT Press (2003). ISBN 978-0-262-19494-5 
Shand-Tucci, Douglass. Built in Boston: City & Suburb, 1800–2000, 2, University of Massachusetts Press (1999). ISBN 978-1-55849-201-1 
 AIA Guide to Boston, 3rd Edition: Contemporary Landmarks, Urban Design, Parks, Historic Buildings and Neighborhoods, 3, Globe Pequot (2008). ISBN 978-0-7627-4337-7 
Vrabel, Jim. When in Boston: A Time Line & Almanac. Northeastern University Press (2004). ISBN 978-1-55553-620-6 
 Boston: A Topographical History, 3, Belknap Press of Harvard University Press (2000). ISBN 978-0-674-00268-5 


== Jegyzetek ==


== További információk ==

USA Travel - Boston magyarul