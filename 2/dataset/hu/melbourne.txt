Melbourne (IPA: [mɛlbərn], helyileg [mɛɫbn̩]) ausztrál város, Victoria állam fővárosa, Ausztrália és Óceánia második legnagyobb városa. Melbourne a szűkebb városközpont és az azt körülölelő 9992,5 km2-es agglomeráció neve is. A város a Port Phillip-öböl partján, a Dandenong- és Macedon-helységek és a Mornington-félsziget és Yarra-völgy között fekszik. A Melbourne-i agglomeráció 31 településének népessége 4 725 316 fő.Az Economist hetilap Economist Intelligence Unit 2017-es rangsora szerint a világ legélhetőbb városa már hetedik éve.


== Éghajlat ==


== Történelem ==
A város alapítója egy valamikori fegyenc fia, aki a régi fegyenctelep helyén egy új várost akart építeni – sikerült neki. Melbourne gyors fejlődéséhez az is hozzájárult, hogy Victoria aranymezőire csak úgy tódultak az 50-es években a gazdagságra vágyók. Az aranyláz és a letelepedők eredményezték végül a gazdaság fellendülését is. A 19. század végére pedig Melbourne lett Ausztrália ipari és pénzügyi fővárosa.
1835-ben a város neve: Port Phillip.
1851-ben a város Új-Dél-Wales fővárosa lesz, és megérkezik az első nem elítélt család is a városba.
1913-ban Canberra lesz a szövetségi főváros. A kormány még 1927-ig a városban marad.
1956-ban itt rendezték meg a nyári olimpiát.


== Városrészek ==
A város 4 részre bontható. Üzleti központja a Collins street, itt találhatók a bevásárlóközpontok, keletre a parlamenti negyed, déli részen a művészek „otthona”, illetve a Swanston Street negyed, ahol a városháza, és más jelentős középület található. Innen a gépjárműforgalom is ki van tiltva. Mindezt igazán széppé a sok park és kert teszi, amelyek jelentős területeket foglalnak el a város központjában is.


== Közlekedés ==
Melbourne azon kevés ausztrál nagyvárosok közé tartozik, amely a kiépített tömegközlekedési eszközei mellett megengedheti magának az autós közlekedést is. Széles autóutak, modern autópályák teszik lehetővé a zavartalan gépjárműforgalmat. A város központjából az ország minden irányába indulnak főutak. Melbourne külső negyedeit a Hume, a Princess Hwy, valamint az ezeket összekötő Western Ring Road szeli át.


=== Kerékpárral Melbourne-ben ===
Mivel a város alapvetően dimbes-dombos területen helyezkedik el, így a kerékpár kiváló sporteszköznek számít. Sokan napi közlekedésre is használják, de aki az Alföld domborzatához szokott, annak ez elég megerőltető lehet.
A metrón (amit Melbourne-ben train-nek, vagyis vonatnak hívnak, mert szinte mindenhol a felszínen megy) lehet kerékpárt is szállítani, de a csúcsforgalomban nem igazán illik, és aki teheti (majdnem mindenki), az ezt be is tartja.


== Oktatás ==
A Melbourne-i egyetemet 1853-ban kezdték el építeni.
A La Trobe egyetemet 1964-ben nyitották meg Bundooraban.
A Monash egyetemet Claytonban 1958-ban hozták létre.


== Szórakozás ==
A város egész évben kínál kikapcsolódáshoz, szórakozáshoz különböző programokat. Melbourne Ausztrália művészeti központja, itt tartják a Nemzetközi Művészeti fesztivált és a Moombát is. Az állam színházi társulatainak otthona, a 'Victoria Arts Centre, a Melbourne Concert Hallban található. Rendszeresen tartanak szabadtéri előadásokat is a nagyobb kertekben, parkokban, amelyek időpontjait sok esetben a naplemente idejére teszik. A város műsorfüzete az AGE, ami hetente jelenik meg, részletes információval látja el a tájékozódni vágyó olvasót a heti programokból.


== Vásárlás ==
Betekintés a Központi Üzleti Negyedbe, valóságos kánaán azok számára, akik vásárolni szeretnének. Itt megtalálhatók a város legjobb árkádjai és malljai. Ezek közül kiemelten jó a Bourke Street Mall, a Myer Melbourne, a Daimaru vagy a David Jones. Úgy a belvárosban, mint a külsőbb kerületekben kiépültek a bevásárlóutcák, ahol szintén bármit megtalál a vásárló. Speciális árukészletért a High Street régiségboltjaiba, vagy a Galleria Shopping Plazába érdemes benézni, a kínai árucikkeket a Victoria Streeten tudjuk beszerezni, míg a zsidó ételkülönlegességeknek, csemegéknek a Carlisle Street ad otthont. Melbourne-ben számtalan piac működik, amik közül talán kiemelhető a Camberwell negyedben található "alig" használtcikk piac.


== Gazdaság ==
A városban hajógyártás folyik a Port Phillip-öbölben. Elektronikai eszközöket, textiliákat, papírt, ruhákat is készítenek.


== Látnivalók ==
Rialto Towers, a déli félteke legmagasabb irodaépülete
Eureka Tower, Melbourne legmagasabb épülete
Australian Gallery of Sport and Museum, kiállítás az összes sportág történelmi múltjáról
Melbourne-i krikettstadion, az ország első számú sportstadionja, illetve kulturális jelképe.
Royal Botanic Gardens
Kings Domainről, hatalmas kiépített parkterület, (valamikor mocsár volt a helyén) itt található Victoria állam kormányzójának az épülete is.
Rippon Lea kastély
Királyi Kiállítási Épület
Carlton-kert


== Testvértelepülések ==

 Oszaka, Japán (1978)
 Párkány, Szlovákia (1980)
 Szaloniki, Görögország (1984)
 Boston, Egyesült Államok (1985)
 Szentpétervár Oroszország (1989)
 Milánó, Olaszország (2004)
 Galle, Srí Lanka (2005)
 İzmir, Törökország (1992)


== Városkép ==


== Jegyzetek ==