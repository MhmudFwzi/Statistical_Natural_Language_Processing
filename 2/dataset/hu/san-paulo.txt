São Paulo ['sãu̯ 'pau̯lu] Brazília legnépesebb, közel 12 millió lakosú városa, São Paulo szövetségi állam székhelye. Brazília délkeleti részén, a Tiête-, a Pinheiros- és a Tamanduatei-folyó medencéjében, a tengerparttól 60 km-re, tengerszint fölött 800 m-en fekszik a Baktérítő szélességén. A januári középhőmérséklet 23,6 °C, a júliusi 16 °C, az évi átlagos csapadék 1740 mm.


== Éghajlat ==


== Történet ==
A város a jezsuiták által 1554. január 25-én alapított missziós iskola körül alakult ki. A 17. század elején kezdődött aranyláz számos bevándorlót vonzott ide. A kávéültetvények révén a 19. század elejére az ország egyik legfontosabb kereskedelmi központja lett. Fokozatosan Brazília és egész Dél-Amerika legnagyobb metropoliszává nőtt, amit sokoldalú iparának és szaporodó közintézményeinek (bankok, egyetemek) köszönhetett. A város gyors növekedését a decentralizációs tervek sem állították meg.


== Lélekszámváltozás ==
Az ENSZ 2016-os becslése alapján a város lakossága 2030-ban 27 706 000 fő lehet.


== Városszerkezet ==


== Gazdaság ==
São Paulo Dél-Amerika vezető kereskedelmi és ipari központja, az egyik legdinamikusabban fejlődő város. 34 000 ipari üzeme az ország ipari termelésének 40%-át állítja elő. Itt összpontosul a gép-, textil-, vegy- és gyógyszeripar fele, a gumiipar és a villamos berendezések előállításának közel háromnegyede. A fém-, a bútor- és az élelmiszeripar is jelentős. Ipari üzemei nagyrészt az ABC-városok néven ismert elővárosaiba települtek: Santo André, São Bernardo do Campo és São Caetano do Sul.


== Közlekedés ==

São Paulo forgalmas vasúti és közúti csomópont. A legfontosabb, az észak és déli országrészeket összekötő autópályák nagy része a városon keresztül, Tietê és Pinheiros folyók két partján futnak, később több irányban elágazva az ország számos pontja felé vezetnek. Ezek közul a legfontosabbak a Rodovia Presidente Dutra, Rodovia Ayrton Senna és Rodovia Castelo Branco, Rodovia dos Bandeirantes, Rodovia Fernão Dias, Rodovia Anhangüera, Rodovia Uberaba, Rodovia Raposo Tavares, Rodovia Imigrante, Rodovia Anchieta. Két nemzetközi repülőtere van: Congonhas és Guarulhos, utóbbi a városiak körében Cumbica néven közismert. Fő kikötője Santos, amellyel függővasút is összeköti.


== Média ==
A legnagyobb televízióadók a „Globo” és a „Record”. 2009 óta már ott is csak digitálisan fogható az észak-amerikai ABC, NBC és CBS. A lakosság 90%-ának van televíziója.
Rádióadók: Rádio CBN (Central Brasileira de Noticias), Jovem Pan, Radiobrás, Rádio Eldorado, Nove de Julho és Rádio Católica.


== Kultúra ==


=== Színház ===
„Teatro Municipal”: a városi színház. 1903-ban építették a párizsi Opéra mintájára.


=== Múzeumok ===
Museu de Arte de São Paulo: Művészetek múzeuma. Dél-amerikai művészek kiállítása


== Sport ==
Labdarúgócsapatok:

São Paulo FC
Palmeiras
Corinthians
PortuguesaA város otthont ad a Formula–1 brazil nagydíjnak.


== Híres São Pauló-iak ==

Bianca Rinaldi (1974–) színésznő
Ana Paula Arósio (1975–) modell és színésznő
Ayrton Senna (1960–1994) háromszoros Formula–1-es Világbajnok
Bruno Senna (1983-) Formula–1-es versenyző
Felipe Massa (1981-) Formula–1-es versenyző
Neymar da Silva Santos Júnior (1992-) labdarúgó
Itt született Ana Carolina da Fonseca amerikai-brazil színész, modell (1978 –)
Itt hunyt el Anatol Rosenfeld (1912–1973) zsidó-brazil-német újságíró, író, filozófus, irodalomkritikus, egyetemi oktató


== Testvértelepülések ==


== Jegyzetek ==


== További információk ==

São Paulo (angolul)
São Paulo portál (portugálul)
Mário de Andrade verse a São Paulo lélekéről, São Pauloban (en)
Sao Paulo.lap.hu - linkgyűjtemény