Bandung város Indonéziában, Jáva szigetének nyugati részén. Az ország harmadik legnagyobb városa (Jakarta és Surabaya után). Becsült lakossága 2014-ben 2,6 millió, az agglomerációé kb. 7,5 - 8 millió fő volt. Tengerszint feletti magassága 768 m.
Főleg egyetemeiről, textiliparáról és kávézóiról híres, a jakartaiak kedvelt hétvégi kirándulóhelye.


== Éghajlat ==
Tengerszint feletti magassága miatt a város éghajlata hűvösebb és párásabb, mint a legtöbb indonéziai városé, az évi középhőmérséklet 23,6 °C. Az esős évszak novembertől áprilisig tart.


== Népesség ==
A lakosság többsége szundanéz. A legnagyobb kisebbség a jávai. Ezenkívül élnek még kínaiak, indiaiak és koreaiak.


== Média ==
Újságok: Pikiran rakyat,Galamedia,Tribun Jabar
Tévécsatornák: TVRI Bandung, Space Toon BandungPadjanjaran TV, Bandung TV, IMTV Bandung, MQTV


== Oktatás ==
Több egyetem is megtalálható Bandungban, többek között a Telkom Műszaki Egyetem, a Bandung Műszaki Egyetem, a Padjajaran Egyetem és a Parahyangan Katolikus Egyetem. Az 1920-ban alapított Bandung Műszaki Egyetem Indonézia legidősebb egyeteme.


== Sport ==
A város labdarúgócsapata a Persin Bandung. A csapat stadionja a Siliwangi Stadion.
A városnak van egy kosárlabdacsapata, a Garuda Flexi.
Ebben a városban született Taufik Hidayat tollaslabdázó, a 2004-es olimpia bajnoka, valamint Richie Regehr, a Calgary Flames volt, az Eisbären Berlin jelenlegi játékosa.


== Testvérvárosai ==
Cebu, Fülöp-szigetek
Braunschweig, Németország
Fort Worth, Amerikai Egyesült Államok
Szuvon, Dél-Korea
Hamamatsu, Japán
Bari, Olaszország
Kistapolcsány, Szlovákia
Savannakhet, Laosz
Udan Tai, Thaiföld


== Jegyzetek ==


== További információk ==
Hivatalos honlap
Hivatalos turistahonlap