Seattle, Amerika Birleşik Devletleri'nin Washington eyaletinde bulunan bir şehirdir. ABD'nin en kuzeybatı ucunda, King County'de yer alır.
Şehrin adı, şehrin kuruluşundan önce bölgede ikamet etmiş olup daha sonra göç ettirilen Kızılderili Duwamish ve Suquamish kabilelerinin önderi Şef Seattle (Si'ahl)'dan alındı.
Seattle, ABD'nin en büyük ilk on şehrinden biridir. Kanada'da altın bulunması ile Kaliforniya'daki altın avcıları Kanada'ya hücum etmiştir. Kanada hükûmeti bir kural getirip altın avcılarının tam teçhizatlı olarak Kanada'ya girmelerini zorunlu tutmuş ve Seattle, Kanada'dan önceki son ABD şehri olduğundan bu sayede oldukça kalkınmıştır.
Ayrıca Nirvana, Alice in Chains, Pearl Jam, Soundgarden gibi pek çok grunge müzik grubu bu şehirden çıktığı için şehir grunge müzikle anılır olmuştur. Meşhur Starbucks cafelerinin de doğduğu yerdir.


== Nüfus ==
1990'da 516.332 olan nüfus, 2006'da 582.484 rakamına ulaşmıştır.
Seattle'da yaşayan nüfusun %12'si 65 yaşın üzerindedir. 2000 yılı değerlerine göre işsizlik oranının %4.2 olduğu Seattle'da halkın ortalama olarak %5.3'ü İspanyol ve Latin Amerika, %8.4'ü Afrika, %13.1'i ise Asya kökenlidir.


== Politika ve yaşam ==
Seattle, kuzeybatısındaki Tacoma ve Olympia gibi kentlerin de etkisiyle ABD'nin geneline kıyasla daha çok demokratların hakim olduğu, sola yatkın bir yerdir. Yine de metro bölgesi gibi, liberallerin yoğunlukta olduğu yerler de vardır. ABD'nin en açık görüşlü yerlerinden biri olarak bilinen Seattle'ın Capitol Hill bölgesinde de hayli geniş bir eşcinsel topluluk yaşamaktadır.


== İklim ==
Ocak ayı ortalama sıcaklığı 4,5 °C iken, temmuzda 18,4 °C'dir. 1961 - 1990 yılları arasındaki ölçümlere göre yıllık olarak ortalama 944,6 m³ yağış almaktadır. Seattle'ın doğal konumu çok etkileyicidir. Puget Sound'daki körfezi, karla kaplı, arka planda beliren Olympic ve Cascade dağlarıyla yemyeşil bir eyalet olan Washington ve hepsinin üzerinde yükselen 4.400 metrelik Rainer Dağı'yla çevrelenmiştir. İklim, şehre "Zümrüt" unvanını kazandıracak kadar canlı ve nemlidir. İlkbahar ve yaz mevsiminde burası gerçekten de pırıl pırıldır.


== Tarihindeki önemli olaylar ==
1889'da çıkan büyük bir yangında, şehir merkezi ve çevresindeki iş merkezleri büyük zarar gördü. Yangında can kaybı olmadı.
1896 yılında Kanada'nın Klondike bölgesinde altın bulunduğunda yaşanan altına hücum dönemi boyunca Seattle ana nakliyat merkeziydi.
1909'da yapılan Alaska-Yukon-Pacific Fuarı ve 1962'deki 21. yüzyıl Fuarı Seattle'da düzenlenmişti.
ABD genelindeki ilk genel grev olan 1919 Genel Grevi burada başladı.
8 Nisan 1994 yılında Nirvana grubunun solisti Kurt Cobain, Aberdeen'deki evinde ölü olarak bulundu.
20 Temmuz 1973 yılında yaşamını yitiren ünlü Jeet Kune Do savunma sanatı ustası Bruce Lee, Seattle'a defnedildi.


== Görülmeye değer yerleri ==
Museum of Flight - Boeinglerin ilk kez yapıldığı yerleri de içeren uçak müzesi.
Space Needle - 1962'deki fuarda inşa edilen ve üst katında döner bir restoranın bulunduğu binadan Seattle manzarası görülebilir.
Experience Music Project - Space Needle'ın yakınlarındaki fütüristik bina.
Pioneer Square - Seattle'ın tarihi merkezi.
Original Starbucks - 1971'de Pike Market'te açılan ilk Starbucks merkezi.
Pike Place Market - Merkezde bulunan alışveriş merkezi.
NewCastle Golf Club - İnanılmaz bir Washington Gol ve Seattle manzarasına karşı golf oynanabilecek bir tesis. Golf oynamasanız bile bu manzarayı görmelisiniz.
Seattle Akvaryumu - ABD'deki en büyük dokuzuncu akvaryumdur.


== Kardeş şehirler ==
Seattle'in resmen 22 tane kardeş şehri vardır:


== Panoramalar ==


== Ayrıca bakınız ==
Washington
Seattle'daki en yüksek binalar listesi


== Kaynakça ==


== Dış bağlantılar ==
Seattle şehrinin resmi sayfası
DMOZ Open Directory Projesi "Seattle" maddesi  (İngilizce)
"Wikivoyage" websitesi "Seattle" maddesi (İngilizce)