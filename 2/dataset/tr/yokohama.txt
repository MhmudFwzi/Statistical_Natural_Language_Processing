Yokohama (Japonca: 横浜市 Yokohama-shi), Japonya'nın Kanagawa prefektörlüğünün merkezi ve en büyük şehridir. Şehir Tokyo Körfezi'nin batısında ve Tokyo'nun yaklaşık 30 km güneyinde yer almaktadır.
Yokohama 3.7 milyon nüfusu ile Japonya'nın Tokyo'dan sonraki ikinci büyük şehridir. Yokohama, 19. yüzyılın ortalarında Japonya'nın dışa açılmasıyla birlikte hızla gelişerek ülkenin önemli bir liman kenti haline geldi ve günümüzde Kobe, Osaka, Nagoya, Hakata, Tokyo ve Chiba ile birlikte ülkenin en önemli limanlarından biridir. Tokyo ile birlikte Keihin Sanayi Bölgesi'nin (京浜工業地帯 Keihin Kōgyō Chitai) merkezi ve Japonya'nın önemli ticaret merkezlerinden biridir.


== Tarihçe ==
19. yüzyılın ortalarına kadar Kanagawa (神奈川) adlı bir kasaba mevcuttu. 8 Temmuz 1853'te Tuğamiral Matthew Calbraith Perry komutasındaki Amerika Birleşik Devletleri Doğu Hint Donanmasına ait 4 Kuro Fune (黒船 Siyah Gemi; Savaş gemisi)' Tokyo Körfezinin girişinde bulunan Uraga'ya (günümüzde Yokosuka şehrinin Uraga mahallesi) gelerek ülkeyi dışarıya açmasını istemiştir. Perry donanması müzakerenin sonucu zamanı tanıyarak Japonya'yı terketmiştir. 13 Şubat 1854'te Perry komutasındaki 7 Kuro Fune Kanazawa'ya (günümüzde Yokohama'nın Kanazawa semti) gelerek antlaşmanın imzalanmasını talep etmiş ve 3 Mart'ta Kanagawa Antlaşması (ya da Japon-Amerikan Dostluk Antlaşması 日米和親条約 Nichibei Washin Jōyaku) imzalanmıştır. Bu antlaşmaya göre Shimoda ve Hakodate olmak üzere iki liman açılmıştır.
Daha sonra 29 Temmuz 1858'de imzalanan Japon-Amerikan Dostluk ve Ticaret Antlaşması (日米修好通商条約, Nichibei Shūkō Tsūshō Jōyaku) gereğince Yokohama 4 Temmuz 1859'de Nagasaki (長崎, 4 Temmuz 1859]]), Hakodate (箱館 ya da 函館 31 Mart 1854 tarihli Kanagawa Antlaşmasıyla zaten açıktı), Niigata (新潟, 1 Ocak 1860), Hyōgo (兵庫, 1 Ocak 1863) ile birlikte yurtdışına karşı açılacaktı.
Ancak Japonya hükûmeti Kanagawa kasabasının karşısındaki Yokohama köyü'nde (şu anki Minato Mirai 21 bölgesi) acilen bir limanı inşa etmiş ve Kanagawa'nın yerine bu limanı (Yokohama limanı) açmıştır. Aynı şekilde Hyōgo yerine Kōbe limanını açmıştır. Amerika buna şikayette bulunduysa da Japonya Yokohama'nın bulunduğu prefektörlük Kanagawa olarak, Kōbe'nin bulunduğu prefektörlük Hyōgo olarak adlandırmış ve böylece durumu meşrulaştırmıştır.
Meiji döneminin ülkedeki tecretin kalkmasının ardından Yokohama da önemli bir liman olarak hızla büyümüştür.


== İdari bölümler ==
Yokohama idari olarak 18 semte ayrılmaktadır (ku):

Aoba-ku
Asahi-ku
Hodogaya-ku
Isogo-ku
Izumi-ku
Kanagawa-ku
Kanazawa-ku
Kōhoku-ku
Kōnan-ku
Midori-ku
Minami-ku
Naka-ku
Nishi-ku
Sakae-ku
Seya-ku
Totsuka-ku
Tsuzuki-ku
Tsurumi-ku


== Kardeş şehirler ==
Yokohama'nın aşağıdaki şehirler ile kardeş şehir anlaşması bulunmaktadır.
 Aguascalientes, Meksika
 Frankfurt, Almanya
 Köstence, Romanya
 Lyon, Fransa
 Manila, Filipinler
 Mumbai, Hindistan
 Odessa, Ukrayna
 San Diego, ABD
 Şanghay, Çin
 Taipei, Tayvan
 Vancouver, Kanada


== Galeri ==

		
		
		
		
		
		


== Kaynakça ==


== Dış bağlantılar ==
 Vikigezgin'de Yokohama gezi rehberi
Resmî site