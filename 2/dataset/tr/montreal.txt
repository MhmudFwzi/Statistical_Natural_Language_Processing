Montreal (Telaffuz: Monreal) ya da Fransızca Montréal, Quebec eyâletinin en büyük, Kanada'nın ise ikinci büyük kentidir. Kent, Paris'in ardından dünyanın Fransızca konuşan en büyük ikinci kentidir. Kent merkezinin nüfusu 1,9 milyon olmakla birlikte, Montreal Metropolitan Bölgesinin (Communauté métropolitaine de Montréal) nüfusu, 2011 yılı itibarıyla 3,824,221 dir.
Quebec eyaletinin güneybatısında yer alan Montreal, eyâletin başkenti Quebec'in 270 km güneybatısında, federal başkent olan Ottawa'nın ise 190 km doğusunda kalır.
Kent, Ottawa ve Saint Lawrence Nehirleri'nin birbirine karıştığı noktada, Montreal Adası üzerinde yer almaktadır. Bu haliyle Montreal, Büyük Göller'i Atlas Okyanusu'na bağlayan Saint Lawrence Denizyolu üzerinde önemli bir liman kentidir.
Dünyanın en saygın üniversitelerinden biri olarak kabul edilen McGill Üniversitesi ve dünyada en çok ziyaret edilen sanat müzelerinden biri olan Montreal Güzel Sanatlar Müzesi şehirde yer almaktadır.
Şehir, 1976 Yaz Olimpiyatları ve Expo 67 gibi birçok uluslararası organizasyona ev sahipliği yapmıştır.
Sinema, müzik gibi kültürel aktiviteleri ve festivalleri ile Montreal dünyada ilk sıralarda yer almaktadır. Montreal Uluslararası Caz Festivali ve Montreal Dünya Filmleri Festivali kentteki festivallere örnektir.


== Kardeş şehirler ==
Montreal'in kardeş şehirleri şunlardır;


== Resimler ==

		
		
		


== Kaynakça ==


== Dış bağlantılar ==
Montreal Kenti Resmi Sitesi
Turizm Montreal
McGill Üniversitesi