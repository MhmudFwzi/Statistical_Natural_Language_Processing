Cape Town (Afrikaans: Kaapstad [ˈkɑːpstat]; Xhosa: iKapa; Felemenkçe: Kaapstad; Güney Sotho: Motse Kapa) Güney Afrika'daki en eski şehirdir. Halk dilinde "Anne Şehir" olarak anılmaktadır. Güney Afrika’nın yasama başkentidir ve Batı Kap eyaletinin en büyük kentidir. Şehir, Cape Town Şehri adlı metropolitan alan'ın sadece bir parçasını oluşturur.
Güney Afrika Parlamentosu Cape Town'da bulunmaktadır. Ülkenin diğer iki başkentinin biri Pretoria (idari başkent), diğeri Bloemfontein'dir (Yüksek Temyiz Mahkemesinin bulunduğu adli başkent). Şehir; limanı, Ümit Burnu'ndaki Koruma Alanları, Table Dağı ve Kap Noktası gibi yerler ile kendini temsil etmektedir. 2014 yılı itibarıyla, Afrika'da nüfusun en fazla bulunduğu 10. şehirdir ve Batı Kap nüfusunun % 64'üne ev sahipliği yapar. Dünyanın en çok kültürlü şehirlerinden biri olup, göçmenler için için ana kentlerden biri rolünü bulundurur. Şehir, Uluslararası Endüstriyel Tasarım Toplulukları Konseyi tarafından 2014 yılında Dünya Tasarım Başkenti seçilmiştir. 2014 yılında, Cape Town hem New York Times  hem de The Daily Telegraph tarafından dünyada ziyaret edilebilecek en iyi yer olarak seçilmiştir.Table Körfezi kıyısında bulunan Cape Town, Güney Afrika'daki en eski kentsel alan olarak, Vereenigde Oost-Indische Compagnie (VOC) tarafından Doğu Afrika, Hindistan ve Uzak Doğu'ya yelken açan Hollanda gemileri için bir tedarik istasyonu olarak geliştirilmiştir. Jan van Riebeeck'in 6 Nisan 1652'deki gelişi, Güney Afrika'daki ilk kalıcı Avrupa yerleşimi olan Hollanda Kap Kolonisi'ni kurmuştur. Cape Town, Kap Kolonisi'nin ekonomik ve kültürel merkezi haline gelen Good Hope Kalesi'ndeki ilk Avrupa merkezi olma hedefine ulaşmıştır. Johannesburg'un gelişmesine kadar Cape Town, Güney Afrika'daki en büyük şehirdi.


== Tarihi ==
1488'de Portekizli keşifçi Bartelemeu Dias tarafından keşfedilen Cape Town, sırasıyla Boerler ve İngilizlerin eline geçti. 1652'de Güney Afrika'da kurulan ilk Avrupa yerleşimi oldu. İlk Müslümanlar 1700'lerde Malay dünyasından Hollanda'ya karşı mücadele eden ve yakalanıp sürgün edilen Şeyh Yusuf ve 49 müridi olmuştur. İlk camiyi de inşa etmişlerdir.
Güney Afrika Birliği kurulduktan sonra ülkenin yasama başkenti seçildi. 1945'ten sonra olan ırkçı Apartheid rejimi beyaz olmayanların tüm haklarını kısıtladı. 1990'da ırk ayrımcılığı bittikten sonra beyaz olmayanlar daha çok topluma çıktı ve resmi görevlere girdi.
Şehrin bir bölümü çağdaş gökdelenlerle doluyken; diğer kesimleri gecekondu mahallelerinden oluşur. Ayrıca Fransız göçmenlerin kurduğu birbirinden güzel kasabalar ve bağ evleri bulunmkatadır.


== Görülebilecek yerler ==
Masa Dağı: Cape Town'a gidip de ziyaret etmeniz gereken en öncelikli gezi yeridir. Teleferik ile masa dağına  çıkılmaktadır (Teleferik ücreti 4 Euro civarındadır). Cape Town'a kuşbakışı bakmanız ve fotoğraf çekmeniz için ideal bir ortam vardır.
Ümit Burnu: Cape Town'a gidip de Ümit Burnu'nu ziyaret etmemek olmaz. Buraya yaklaşık 1-1,5 saatlik araç yolculuğunun sonunda ulaşıyorsunuz. 1860'ta yapılmış olan deniz fenerini ziyaret edip, Ümit Burnu'nda hatırâ fotoğrafı çekmek burada yapmanız gereken aktivitelerdendir.
Robben Adası: Nelson Mandela'nın tutuklu kaldığı adadır. Ziyaret edecekseniz en az 3-4 saat ayrılması gerekmektedir.
Robben Müzesi
Ceomel Anıtı
Lion's Head: dolunay olduğunda yürüyüşçüler arasında çok popüler bir noktadır.[2]


== Dış bağlantılar ==
Resmî site
Cape Town şehrinin resmi internet sitesi
Tourism Cape Town
Cape Town Festival


== Kaynakça ==