Edinburgh, İskoçya'nın 1437 yılından beri başkentidir. Glasgow'dan sonra ülkenin ikinci büyük kenti olan Edinburgh, İskoçya'nın doğusunda, kuzey denizine yakın bir konumdadır.
Avrupa'nın en güzel görünümlü kentlerinden biri olarak kabul edilen şehir, Orta Çağ ve Georgian dönemlerine ait mimarisiyle bilinmektedir. Edinburgh Üniversitesi ve İskoç Aydınlanması'nın etkisiyle yükselen kültür düzeyi ile bununla beraber yeni oluşan ve klasik tarzdaki "New Town"'ın (Yeni Şehir) mimarisi, Edinburgh'ya "Kuzeyin Atinası" unvanını kazandırdı.
Kayaların üstüne kurulu olan ve tarihî şehirle, şehrin ana caddesi Royal Mile'a hakim bir konumda bulunan şatosu başta olmak üzere birçok tarihi ve turistik özelliğe sahiptir. Şehrin "Old Town" ve "New Town" bölgeleri UNESCO Dünya Miras Listesi'ndedir.
Şehrin Düklüğünü, Kraliçe II. Elizabeth'in eşi Prens Philip yapmaktadır. Prens Philip bu göreve, II. Elizabeth kraliçe olmadan önce atanmış, II. Elizabeth ise kraliçe olmadan önce Edinburgh Düşesi Prenses Elizabeth Alexandra Mary olarak Birleşik Krallık veliahtı sıfatı taşımıştır. Prens Philip armasında hâlen Edinburgh armasını taşımaktadır.


== Yüksek eğitim ==
Edinburgh'da dört tane üniversite bulunmakta ve üniversite öğretim yılı içinde şehirde 100.000'den biraz fazla sayıda öğrenci yaşamaktadır. Bunlardan en eskisi dünyanın en saygıdeğer üniversitelerinden biri olan Edinburgh Üniversitesi'dir. 1583 yılında kurulan Edinburgh Üniversitesi, 2010 yılında uluslararası üniversiteler arasında dünyanın en iyi 9. üniversitesi seçilmiştir. Bu üniversite dışında şehirde 1966'da üniversite statüsü kazanan Herriot-Watt Üniversitesi, uzun yıllar politeknik eşiti yüksek eğitim okulu olan ve 1992'de tam üniversite statüsü verilen Edinburgh Napier Üniversitesi ve günümüzde Edinburgh yakınlarında "Musselburgh, East Lothian"'da kampüsü bulunan ve 2007'de üniversite statüsü kazanan Queen Margaret Üniversitesi bulunmaktadır.


== Kardeş şehirler ==
Edinburgh şehrinin şu resmî kardeş şehir anlaşması vardır:

 Münih, Almanya, (1954)
 Nice, Fransa, (1958)
 Floransa, İtalya, (1964)
 Dunedin, Yeni Zelanda, (1974)
 Vancouver, Kanada, (1978)
 San Diego, Kaliforniya, Amerika Birleşik Devletleri, (1977)
 Segivia, İspanya, (1985)
 Xian, Çin, (1985)
 Kiev, Ukrayna , (1989)
 Aalborg, Danimarka, (1991)
 Kyoto İli, Japonya, (1994)
 Krakov, Polonya, (1995)


== Resimler ==


== Dış bağlantılar ==
Curlie'de Edinburgh Şehri için  enformasyon sitesi (DMOZ tabanlı) (İngilizce)
 Vikigezgin'de Edinburgh gezi rehberi (İngilizce)
Edinburgh için resmi turizm kilavuzu  (İngilizce)
İskoçya Başşehri olan Edinburgh için kilavuz  (İngilizce)